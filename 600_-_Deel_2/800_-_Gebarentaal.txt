Content-Type: text/x-zim-wiki
Wiki-Format: zim 0.4
Creation-Date: 2021-02-15T20:37:25+01:00

====== 800 - Gebarentaal ======
Gemaakt maandag 15 februari 2021

===== Geschiedenis van gebarentaal =====

Eeuwenlang werden doven of slechthorende mensen gezien als minderwaardig. Ze konden moeilijk of zelfs helemaal niet praten. De weinige mensen die wel konden praten, hadden een zwaar accent omdat ze de klank niet kunnen horen en dus die klank ook moeilijk kunnen nabootsen. Als gevolg hiervan werden ze gezien als gezanten van de duivel, mensen die een zonde begaan hadden die zo zwaar was dat ze door God  gestraft waren of mensen zonder intelligentie.
Doven en slechthorenden  stonden dus vaak buiten de directe maatschappij en zochten kracht bij elkaar.  Voormoedelijk ontstonden hier de eerste vormen van gebarentaal.
Hoewel doofheid als een goddelijke straf werd gezien,  kwamen de eerste pogingen om te onderwijzen in deze "speciale" taal ook vanuit religeuze hoek. Dankzij de pogingen van Pedro Ponce, een Spaanse Benedictijnse monnik, leerden enkele dove mensen toch praten. Deze manier van onderwijs bestond uit een combinatie van schrijven en  liplezen. Toch schreef hij de precieze onderwijsmethode niet op en toen hij in 1584 overleed, bleef er dus ook niet veel van de methode over.
Rond dezelfde periode streed Gerolamo Cardano, een Italliaanse wetenschapper, ervoor dat doofheid geen teken was van domheid en hij toonde hierbij aan dat doven en slechthorenden prima konden leren lezen en schrijven.
Buiten Europa werden ook vormen van gebarentaal ontwikkeld. Aan het hof van de Ottomaanse sultan waren vele bedienden aangesteld die doof waren.  Daar ontstond er onderling ook een gebarentaal.

Vlaamse gebarentaal of Vlaams-Belgische gebarentaal is ontstaan uit de Belgische gebarentaal. Deze taal ontwikkelde zich aan het einde van de achtiende eeuw. Deze vorm van taal vloeide samen uit allerlei locale gebarentalen en de Franse gebarentaal. 
Bij de federalisering van Belgie splitste de Belgische gebarentaal op  in 2: Frans-Belgische gebarentaal en de Vlaams-Belgische gebarentaal. 
In 2006 werd de Vlaamse Gebarentaal (VGT) een officiële landstaal. Dit gebeurde op 26 april 2006, via een unanieme plenaire zitting van het Vlaams Parlement werd de Vlaamse Gebarentaal officieel erkend. 
De officiele internationale dag van de gebarentaal is op 23 september. Deze dag is gebaseerd op de ontwikkeling van 'the World Federation of the Deaf '(1951). De eerste keer dat we deze feestdag erkenden was in 2018.

{{~/klas 12 + eindwerk/eindwerk/figuren/schema_gebarentaal_zw.png}}

===== Vlaamse gebarentaal, wat is dat eigenlijk? =====

De Vlaamse Gebarentaal, in de volksmond vaak vernoemd als VGT, is een natuurlijke taal. Het is een visuele of fonologische taal met een eigen grammatica en gebarenschat.  Het is dus geen universele taal zoals Esperanto. Iedere dovengemeenschap heeft zijn eigen gebarentaal. De meeste gebarentalen zijn uit dezelfde taal ontstaan maar dat wil niet zeggen dat ze vergelijkbaar zijn met elkaar. In een taal is er een hoofdtaal en daaronder vallen dialecten. En dat zien we ook terugkomen in gebarentaal.
We leren op school algemeen Nederlands maar in iedere provincie zijn er meerdere vormen van diaclecten. In de Vlaamse gebarentaal is er een algemene afspraak in gebarenschat en grammatica maar er zijn dus ook 5 varianten: de Antwerpse, West-Vlaamse, Oost-Vlaamse, Limburgse en de Vlaams-Brabantse variant.
In Vlaanderen beheersen zevenduizend mensen  VGT als een 2de taal en zesduizend mensen beheersen VGT als moedertaal. 

==== Onderdelen VGT ====

De Vlaamse Gebarentaal heeft enkele onderdelen dat het een volledige, zelfstandige taal maakt. Hieronder valt gebarenschat, grammatica, naamgebaren, mondbeeld en vingerspelling. Voor men gebarentaal kan leren, is het belangrijk te weten waaruit deze  visuele taal is opgebouwd. Hieronder bespreek ik kort de voornaamste onderdelen van de Vlaamse Gebarentaal.

=== • Vingerspelling ===
Vingerspellen wordt gebruikt voor woorden en namen waar nog geen vast gebaar voor bestaat. 
Dit aan de hand van een handalfabet, een verzameling gebaren waarbij iedere letter van het alfabet een ander gebaar heeft. Ook wordt het gebruikt voor afkortingen.

{{~/klas 12 + eindwerk/eindwerk/figuren/Vlaams-Handalfabet_letters.png}}

Ook hier verschillen meerdere gebarentalen met elkaar, dit kan in het gebruik van het aantal handen zijn maar ook in variaties in gebaren. In Engeland gebaren ze namelijk vaak met 2 handen terwijl we in Vlaanderen en Nederland maar een enkele hand gebruiken bij het vingerspellen. In het Nederlandse handalfabet zijn er echter dan weer een aantal kleine verschillen met het Vlaamse handalfabet. Het wil dus niet zeggen dat als je eenzelfde landstaal heb,t dat je ook eenzelfde handalfabet gebruikt.
Ook om cijfers voor te stellen, worden je handen gebruikt.

{{~/klas 12 + eindwerk/eindwerk/figuren/vlaamse gebarentaal cijfers.png}}

=== • Naamgebaren ===
Een naamgebaar wordt gebruikt ter vervanging van het vingerspellen bij eigennamen. Ieder naamgebaar is anders en je kan het niet van iedereen zomaar krijgen. Het kan enkel worden gegeven door mensen die zelf slechthorend zijn of doof zijn. Meestal wordt dit gebaar ook gegeven door personen die dichtbij de persoon in kwestie staat of hen goed kennen. Dit omdat ze vaak gebaseerd zijn op uiterlijke kenmerken of karaktertrekken.
Niet iedereen krijgt een officieel naamgebaar. Vele naamgebaren worden onderling tussen familie en vrienden afgesproken en gebruikt. In formele situaties wordt de naam toch nog met vingerspelling uitgebeeld.
Mensen die erg belangrijk zijn en veel in de actualiteit voorkomen, krijgen wel een oficieel naamgebaar. Zo kregen Marc van Ranst en Steven Van Gucht in 2020 een eigen naamgebaar. Ze kwamen op dat moment zo goed als iedere dag in de actualiteit. Beide gebaren ontstonden onderling en werden in een groepchat voor doven goedgekeurd. Zonder duidelijk overleg met tolken is men de gebaren toch beginnen te gebruiken tijdens persconferenties.  
Het gebaar voor Steven van Gucht bestaat uit een tolk die haar of zijn duim onder de onderlip houdt en daarbij een neerwaartse beweging maakt. Dit is een verwijzing naar een litteken op het aangezicht van de viroloog. 
Bij het gebaar van Marc van Ranst maakt de tolk een 'v -gebaar' op de borst. Dit verwijst naar de truien met een v-hals die de viroloog altijd draagt.
Naamgebaren zijn echter niet enkel voor eigennamen van mensen. Landen, gebieden, steden, merken, winkels en bekende gebouwen krijgen ook hun eigen naamgebaar. Zo heeft McDonalds een gebaar waar ze een 'm' in lopend schrift uitbeelden. Dit lijkt ook op de 'm' in het logo van het bedrijf. Nog een voorbeeld is het naamgebaar voor het amazonewoud. Dit bestaat uit een gebaar waarbij het lijkt dat je het zweet van je voorhoofd probeert te vegen. Dit is gebasseerd op het klimaat en de warmte. En zo kan je nog best een hele lijst opsommen.
Als je niet zeker bent of er een naamgebaar bestaat, of je weet het niet, dan kan je de naam met behulp van vingerspelling spellen en op die manier toch nog aangeven over wie of wat je het hebt.

=== •  Gebarenschat ===
Gebarenschat is een verzameling van alle gebaren die mensen gebruiken, net zoals horende mensen woordenschat hebben. Men spreekt in het onderwijs weleens van kinderen met een grote woordenschat, dat wil zeggen dat het kind al veel woorden beheerst, snapt en kan gebruiken. Dit geldt ook voor gebarenschat. Hoe meer gebarenschat je bezit hoe meer gebaren je snapt en beheerst. DIt heeft als gevolg dat slechthorende en dove kinderen, jongeren en volwassenenen met een grotere gebarenschat moeilijkere conversaties zullen kunnen begrijpen en zelf uitvoeren.
Er bestaat een online gebarenschatboek, waar je gebaren die je niet weet op kan opzoeken (https://woordenboek.vlaamsegebarentaal.be/search). 

=== • Mondbeeld en handvorm ===
Een mondbeeld kennen we ook in taal die gesproken wordt. Het overkoepelt meerdere technieken die het mogelijk maken duidelijk en goed te spreken. Aan de hand van deze technieken kunnnen articulatie en geluid worden versterkt. Deze technieken zijn dan ook belangrijk als men praat met mensen die liplezen ter ondersteuning. In het Nederlands zijn er maar 30 à 40% van de geluiden zichtbaar. Een mondbeeld is dus erg belangrijk als ondersteuning.

Een handvorm is eigenlijk exact wat het woord beschrijft. Het is de vorm die de hand aanneemt tijdens het maken van een gebaar. Het gaat echter niet over de gehele hand maar meer over de constructie en vorm van de geselecteerde vinger(s). Het is een fonologische eigenschap van gebarentaal.

=== • Oriëntatie en articulatieplaats ===
Beide zijn erg belangrijk in het gebaren van zinnen en gebaren. Als ze niet juist worden uitgevoerd, kunnen de gebaren andere betekenissen hebben en kan het gesprek geen duidelijkheid bieden. Als men spreekt over oriëntatie dan bedoelt men daarmee de plaats van de handpalm en de vingers en hoe die geplaatst zijn tegenover het lichaam. Bij de articulatieplaats bedoelt men de effectieve plaats van het gebaar tegenover het lichaam. 
Je zou dus kunnen zeggen dat de orientatie een onderdeel is van de articulatieplaats. Beide hangen ook samen met de handvorm en mondbeeld. Allen tesamen vormen ze een groot onderdeel van lexicon in deze visuele taal.

=== • Grammatica ===
Iedere vorm van taal  wordt  gevormd met behulp van grammatica, zo ook gebarentaal. Er zjn dan ook enkele grote verschillen met een gesproken taal. 
Een duidelijk verschil is bijvoorbeeld dat werkwoorden in gebarentaal niet vervoegd worden.  Tijden worden aangegeven met tijdsgebonden gebaren zoals 'vroeger', 'morgen' en 'nu'.  Zo kennen ze het werkwoord 'zijn' niet in de Vlaamse gebarentaal. DIt omdat zinnen goed begrepen kunnen worden zonder 'zijn' te gebruiken. 'Ik ben blij' wordt herleid naar 'Ik blij'.
Ook zinnen worden anders opgebouwd. Je zou kunnen zeggen dat zinnen in gebarentaal een tekening zijn. 'De vis zwemt in de rivier' wordt dan 'rivier vis zwemmen', omdat als je die zin tekent,  zou je eerst de rivier tekenen en daarna de vis. Pas  daarna kan je de actie toekennen.

=== • Gebarenschrift ===

Gebarenschrift wordt gebruikt  voor het lezen,  het schrijven, het leren van getallen, het onderzoeken en het vertellen van verhalen uit de gebarentaal.
Het gebruik van geschreven gebarentaal bevordert de standaartaal. Ook is het een goedkoper en meer praktische alternatief voor video's. Het kan gebruikt worden in alle vakken op school en het creëert taalbewustzijn. 
Het heeft dus veel voordelen om het aan te bieden aan kinderen. 

== 1 manieren van gebarenschrift ==

* The stokoe System :
Deze notatie is het eerste fonetische schrift dat voor gebarentaal gebruikt werd. William Stokoe was diegene die deze notatie voor de Amerikaanse gebarentaal (ASL) ontwikkelde. Het is gebaseerd op  het Latijnse alfabet. Het is geen notatie die bedoelt is voor dagelijks gebruik. De notatie is horizontaal geschreven van links naar rechts. Hieronder vind je een pasage van Goudlokje vertaalt naar de Stokoe notatie:

{{~/klas 12 + eindwerk/eindwerk/figuren/Stokoe_passage.gif}}

* HamNoSys :
Dit systeem werd ontwikkeld door een combinatie van een groep horende en dove mensen aan de Universiteit van Hamburg in Duitsland. HamNoSys staat voor Hamburg Sign Language Notation System. Het is een geschrift dat kan gebruikt worden voor alle gebarentalen met een directe samenhang tussen gebaaraspecten (Handlocatie, handvorm en handbeweging) en symbolen De eerste vorm werd in gebruik gesteld in 1985. De notatie bestaat uit meer dan 200 symbolen.
Het is een internationaal systeem maar is niet gemaakt als een praktisch schrijfsyteem. Het systeem bevat details die niet belangrijk zijn in het gebruik van een taal maar wel die wel nuttig en belangrijk zijn voor taalkundigen en wetenschappers. Het is dan ook de bedoeling om het geschrift enkel op wetenschappelijk niveau te gebruiken. In 2020 werd er een vierde revisie uitgevoerd en kan het op die manier verder gebruikt worden. 

* Gloss :
Dit systeem is een veelgebruikte vorm van notatie. ook in gebarentaalonderwijs voor volwassenen wordt die veel gebruikt. Het principe is dat een gebaar een woord voorstelt. Het gesproken woord wordt in kleine letters geschreven, het gebaar in hoofdletters.
vb. 'fiets' is het gesproken woord en 'FIETS' stelt het gebaar voor.
Ook kan het woord worden aangeduid door vingerspelling. DIt gebeurt door tussen iedere letter een koppelteken te plaatsen ( vb. 'F-I-E-T-S').


== 2. Gebarenschrift in vlaanderen ==

In vlaanderen wordt er gebruik gemaakt van een heel ander systeem:  GebarenSchrift. 
Het is een sterk visueel ondersteund systeem waar woorden niet worden gebruikt om gebaren op te schrijven. In deze schrijfwijze kopiert het eigenlijk exact wat men ziet op papier. Dit betekent dus dat zo goed als alle details zijn weergegeven. 
De handvorm, orientatie, beweging, articulatieplaats, gelaatsuitdrukkingen en andere non-verbale elementen zoals snelheid worden getoond.
{{~/klas 12 + eindwerk/eindwerk/figuren/GebarenSchrift.png}}
Met deze vorm van gebarenschrift kan er niet alleen nationaal maar ook internationaal gewerkt worden. Op enkele uitzonderingen worden de meeste basissymbolen ook gebruikt in het Engels, Duits, Frans, Deens en Spaans. De lijst van symbolen noemen we ook wel een alfabet. Net zoals in Romeins alfabet zijn het een groep symbolen waarvan iedereen weet wat ze betekenen en dat is eigenlijk hetzelfde principe bij het GebarenSchrift.
Zo maakt dit geschrift het dan ook mogelijk om boeken, kranten, tijdschriften, woordenboeken en literatuur te produceren in gebaren. Dit kan dan ook helpen in scholen als hulp bij Wiskunde, Geschiedenis of Nederlands bij gebruikers van het gebarenschrift. Natuurlijk kan het ook helpen bij beginners die worstelen met de  grammatica van gebarentaal.

===== Het verwerken van gebarentaal =====

Voor mijn werk ook zichtbaar te maken  had ik al vanaf het begin het idee om iets te willen tolken. In het begin van mijn reis met het begrijpen van wat ebarentaal is hoopte ik een groot deel van mijn  presentatie te kunnen tolken. Al snel had ik door dat dat echt een beetje overdreven was. Daardoor verloor ik ook even te moed om met gebarentaal bezig te blijven. In september van 2021 bedacht ik me om misschien een nederlandstalig liedje te tolken, maar ook dat bleek snel toch niet te zijn wat ik graag wilde doen. Pas in december van 2021 kwam ik met het idee om mijn introductie/inleiding en mijn afsluiter van mijn presentatie te willen tolken. Ik besprak dit met mijn mentor: An Durt (een gebarentolk), zij vond dit ook een realistisch idee. Ik mocht mijn afgewerkte tekstjes die ik wilde gebruiken op mijn presentatie doorsturen. Ik kreeg Filmpjes doorgestuurt in gebarentaal en documentjes met de tolktekst. Daarna ging ik hiermee aan de slag om het te leren.

Inleidende tekst:
Hallo allemaal, 
Ik ben Fien en ik kom een woordje vertellen over mijn eindwerk. Dit gaat over gebarentaal en dovenonderwijs. Ik koos voor dit onderwerp omdat ik me afvroeg hoe het werkt om kinderen met auditieve problematiek of dove kinderen in de klas te hebben. Doorheen deze 2 jaar heb ik toch vaak mijn onderliggende onderzoeksvragen moeten aanpassen omdat er een maar een beperkte hoeveelheid bestaat aan informatie voor de buitenwereld. 
Omwille dat ik me heb moeten toespitsen om de Vlaamse gebarentaal zat ik met beperkte bronnen en materiaal dat ik kon gebruiken. Dat neemt niet weg dat het en heel interessant onderwerp is. 1 onderdeel diep onderzoeken en kiezen is dus best moeilijk. Zeker over de werking van kleuteronderwijs voor dove en slechthorende kindjes is niet heel uitgebreid. Als gevolg daarvan besloot ik mijn onderzoeksdoelgroep te vergroten tot basisonderwijs. Dat is dus kleuter en lager onderwijs. 
Ik besloot te starten met te onderzoeken of er toegankelijke cursussen en films  te  zoeken die te maken hebben met gebarentaal en/of dovenonderwijs. Zo kwam ik terecht bij de vertolkte versie van het avondnieuws en filmpjes. Ook ging ik op zoek naar papers, onderzoek en artikels over gebruik van gebarentaal en ontwikkelingen. Ik probeerde erachter te komen hoe liplezen werkte en wat oorzaken kunnen zijn van doofheid of gehoorverlies. 

Tolktekst :
Hallo allemaal
Naam van FIEN
ik uitleggen eindwerk mijn
thema wat? gebarentaal en dovenonderwijs
thema kiezen waarom? ik denk klas daar kinderen doof of hoorprobleem, hoe verlopen?
Ik verken 2 jaar 'periode' onderzoeksvragen moet aanpassen veranderen veranderen
waarom? informatie vinden weinig

Afsluiter: 
Ik vond het een enorm interessant onderwerp. Dat wil niet zeggen dat ik het gemakkelijk vond. Het was een moeilijk traject omdat ik koos voor een een beperkt onderwerp. Ik besloot er echter wel wat van te maken en daar ben ik erg blij mee. Ik ga mijn interesse hieromheen zeker blijven onderzoeken en mijn kleine kennis van gebarentaal kan altijd helpen als ik ooit zelf met dove kinderen of mensen in contact kom. 
Ook wil ik graag enkele mensen bedanken. Eerst en vooral An Durt, bedankt om me op weg te zetten rond gebarentaal en deze tekst te vertolken. Ik ben ook erg dankbaar voor het openstaan en het opvolgen van verscheidene vragen. Ook bedank ik graag Meneer Mylemans, waar ik terecht kon voor momenten wanneer ik vast zat doorheen de afgelopen 2 jaar. Het gaf me motivatie om af en toe te kunnen vertellen wat ik had ontdekt.

Tolktekst :
onderwerp interessant maar moeilijk
waarom? Onderwerp nauw
maar ik besluiten doorzetten nu ik blij
gebaren intresse en kennsi blijven in hart, mischien later gebruiken contact mensen doof
Ik ook zeggen danku
danku, An Durt zij, zij info gebarentaal geven,zij tekst tolken, zij vragen vragen vragen, zij antwoorden antwoorden antwoorden
danku, meneer mylemans,2 jaar periode ik soms vast/stop hij motiveren mij

Ook had ik doorheen de afgelopen 2 jaar enkele keren contact gehad met An om vragen te stelllen en misschien zo de job van gebarentolk mee  te kunnen beleven. Dit was ook helemaal geregelt. Op 12 april  was een meisjeskampje waar An tolkte en ik zou die dag meelopen. Het kampje zou plaatsvinden in Hoboken, Antwerpen. Ik zou mee kunnen lopen in de namiddag en zo een gebarentolk te werk zien gaan bij kinderen. Jammer genoeg kon deze afspraak niet doorgaan door ziekte.



